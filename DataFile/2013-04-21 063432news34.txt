Basket, Roma punta al riscatto. Caserta spera ancora nei playoff - Repubblica.it 

ROMA - [if gte mso 9]><xml>
 
  Normal
  0
  14
  
 
</xml><![endif]Terz’ultima di andata, ed in sette delle otto partite del programma ci sono squadre che inseguono ancora un obiettivo. E per questo hanno necessità di vincere. E l’ottava, che vede di fronte due squadre che hanno già raggiunto l’obiettivo della salvezza, è il derby marchigiano tra Montegranaro e Pesaro. Gara per gara, vediamone i significati.Roma, ore 12 – L’ospite è Brindisi, che si è già mossa per la prossima stagione confermando Simmons (9.5 punti, 6.6 rimbalzi): scelta corretta in un mercato, quello dei centri, complesso. Il club dovrà andare anche sul mercato dei manager, perché Santi Puglisi ha annunciato il suo ritiro dall’attività dopo 58 anni di basket (di cui 5 a Brindisi) tra parquet, panchina e ruoli dirigenziali. Roma viene da tre sconfitte consecutive ed è chiamata a difendere il suo terzo posto sfruttando il calendario più agevole tra le contendenti (nelle ultime due viaggia a Biella e poi ospita Montegranaro). Nell’intervallo celebrazione dello scudetto (unico) della Virtus Roma, trent’anni dopo. Doppia diretta tv su La7D e Sportitalia2. Dal punto di vista tecnico, importante il rinnovo di Jordan Taylor. Il 23enne play statunitense ha firmato fino al giugno del 2014. "Vuole essere un segnale importante di continuità per confermare ciò che di buono abbiamo fatto e stiamo facendo in questa stagione -   le parole del presidente Toti - E' un tassello importante per il prossimo anno a dimostrazione della nostra voglia di continuare in una certa direzione. Jordan è un giocatore che è cresciuto molto nel corso della stagione e credo possa essere una pedina fondamentale anche per il futuro". Anche il giocatore esprime soddisfazione: "Sono felice di aver rinnovato con Roma e di continuare questa esperienza nella capitale, qui mi sono trovato bene e sono sicuro che sia la via giusta per continuare a migliorare".Siena, ore 18.15 – Secondo turno casalingo consecutivo per Siena, in piena lotta per il quarto posto che vale il fattore campo nel primo turno di playoff. Ma al momento a quota 32 sono in quattro ed allora ci si gioca tutto negli ultimi tre turni. Con le dirette rivali, Siena è 2-0 con Cantù e Reggio e 0-2 con Milano: se la parità rimane a quattro sarà prima (perde solo con l’Olimpia). Venezia si gioca un pezzo dei suoi playoff: al momento è ottava, se perde e Caserta vince l’aggancia, ma la Reyer resta davanti per la differenza canestri nello scontro diretto. Però ha anche un calendario complesso (va ad Avellino, poi ospita Varese).  Bologna, ore 18.15 – La Virtus ha intascato il premio per l’utilizzo degli italiani, ma chiude la stagione con un solo extracomunitario, Pullen. Smith continua ad affollare la tribuna, mentre Hasbrouck è stato invitato a tornare dalla Turchia, visto che la Fiba ha dato ragione alla società sul fatto che fosse in regola nei suoi confronti. Ma il giocatore non si è ancora presentato. Per Sassari l’occasione è propizia per sigillare il suo secondo posto, sempre in tema di stranieri a Sacchetti resta la scelta se mettere a referto l’ultimo arrivato, Gordon, e di conseguenza chi sacrificare degli altri. Debutta Sani Becirovic, ex poco amato dai virtussini perché col suo lodo si scoperchiò il grave dissesto economico nel club, dieci anni fa. Caserta, ore 18.15 – E’ l’altro derby di giornata, la Scandone stessa ha ancora chance di playoff se vince (poi ospita Venezia e chiude a Pesaro), ma è soprattutto la Juve che vuol provarci, con la Reyer nel mirino dopo aver battuta in casa sua domenica scorsa. Va ricordato che Caserta, per arrivare ottava, deve chiudere con una vittoria in più di Venezia. Mentre Avellino punta sul fatto che a Venezia ha già vinto e poi la ospita nel prossimo turno.  Milano, ore 18.15 – Biella, già retrocessa, ha risolto il contratto con Pinkney (che chiude la stagione in Turchia, al Trabzonspor). Ancora priva di Soragna, sarà di conseguenza rivale morbida per Milano, che ha fuori Bourousis ma schiera la novità Mensah-Bonsu, il lungo inglese strappato a Varese. L’Olimpia corre ancora per il quarto posto, per il quale deve battere Biella e poi vincere a Cantù la prossima (altrimenti 0-2). E sa che deve tenere lontana Reggio Emilia (altro 0-2). Cremona, ore 18.15 – La Vanoli ha remotissime chance di playoff (ma è sotto con Venezia, Avellino e Caserta), Varese invece il forte desiderio di chiudere la corsa per il primo posto, non ancora matematico. Vitucci è privo di Polonara e con non ancora tesserato il bulgaro Dejan Ivanov (ex Montegranaro, gemello del Kaloyan di Avellino). Nelle ultime due in casa, Cremona ha fatto nere le grandi: prima Siena e poi Sassari. Perciò attenzione. Porto San Giorgio, ore 18.15 – Per il derby delle Marche la Sutor ritrova quello che fino al 2011 era stato il suo campo di casa, il PalaSavelli. Entrambe già salve si va in campo per la gloria regionale, con la Sutor che parte da+4 in classifica e l’1-0 dell’andata. Quasi una tradizione, visto che i precedenti ricordano che a Pesaro ha sempre vinto Montegranaro (6-0); mentre sul campo della Sutor, la Vuelle ha vinto due dei cinque derby giocati. Ospiti senza Kinsay, liberato per poter firmare per Malaga, nella Sutor c’è Amoroso che iniziò il campionato con la maglia di Pesaro, contro la quale non perde da 4 gare. Altri ex, Cavaliero e Flamini con Pesaro, il pesarese Cinciarini con Montegranaro. Reggio Emilia, ore 20.45 – Posta altissima in palio al palasport reggiano. Cantù è la squadra più tormentata del momento e non avrà Smith (problemi muscolari); sa che nel turno Siena e Milano possono allungare ed allora Reggio è ancora più rivale diretta. Battendola godrebbe anche del 2-0 stagione; ma se prevalgono gli emiliani, la corsa ad un posto tra le quattro li vedrà balzare in avanti, pure se difficilmente ribalteranno il -22 dell’andata. Domenica la squadra di Menetti ospita Cremona, mentre Cantù riceverà Milano. Partita in diretta su RaiSport1 alle 20.45, col vantaggio (o la pressione) di sapere cosa hanno fatto le altre. La contemporaneità scatta dal prossimo turno.Rovati - Le partite saranno precedute da un minuto di raccoglimento in ricordo di Angelo Rovati, presidente della Lega Basket dal 1996 al 1998. Ed in precedenza giocatore con le maglie di Cantù, Fortitudo Bologna, Reyer Venezia e Libertas Forlì e poi dirigente di Fortitudo e Virtus Bologna, Virtus Roma e Forlì. Era legato da lunga e profondo amicizia con Romano Prodi, e nel corso della sua Presidenza del Consiglio ricoprì l’incarico di consigliere politico ed economico.
                
 