Derby di Torino, scontri tra tifosi prima della partita - Repubblica.it 

TORINO -  Tensione e qualche disordine, tra l'esplosione di petardi e bombe carta, nel pre-partita di Torino-Juventus. Le forze dell'ordine sono state costrette a intervenire per evitare il contatto tra due gruppi di tifosi, granata e bianconeri.Quattro tifosi bianconeri sono stati fermati dalle forze dell'ordine nelle vicinanze dello Stadio Olimpico. Si erano avvicinati alla tifoseria granata tra corso Agnelli e via Filadelfia. La loro posizione - rende noto la Questura di Torino - è al vaglio degli investigatori. I tifosi fermati non facevano parte del corteo di juventini autorizzato.All'arrivo allo Stadio, il pullman che trasporta la squadra della Juventus è stato bersagliato con pietre e bottiglie da alcuni tifosi granata. Il vetro di un finestrino è stato rotto, ma non ci sono stati feriti.  

 