Spagna: Bilbao ferma il Barcellona, il Real piega l'Atletico nel derby di Madrid - Repubblica.it 

MADRID - Festa rinviata per il Barcellona. Poteva essere la serata del titolo ma i blaugrana pareggiano 2-2 a Bilbao e il Real, che si impone in rimonta per 2-1 al 'Calderon' nel derby di Madrid con l'Atletico, si porta a -11 dalla vetta a cinque giornate dalla fine. Emozionante il 2-2 tra Athletic e Barcellona: i blaugrana soffrono nel primo tempo e subiscono al 27' la rete di Susaeta che segna da due passi sull'assist di Aduriz. Nel secondo tempo all'11' l'Athletic sfiora per due volte il raddoppio prima con Susaeta che su punizione centra l'incrocio dei pali, poi con Aduriz che sulla ribattuta colpisce il palo. Vilanova avverte il pericolo e fa entrare Messi al posto di Xavi. In neanche dieci minuti la 'Pulce' ribalta l'incontro pareggiando al 22' dopo aver saltato tre avversari e servendo al 24' l'assist di testa per il vantaggio di Sanchez. Il Barcellona sembra gestire ma al 45' un colpo di testa all'indietro di Song regala la sfera ad Ander Herrera che con un preciso sinistro di controbalzo a fil di palo beffa Valdes e regala il pareggio ai baschi. Il Barcellona, in attesa di conquistare il titolo, è ora chiamato all'impresa impossibile in Champions di rimontare quattro gol al Bayern, mentre il  Bilbao avanza a 37 punti e compie un altro passo importante verso la salvezza. Nel derby di Madrid i blancos di Josè Mourinho si sono imposti per 2-1. Al vantaggio del 'colchoneros' in apertura, al 4' con Falcao, il Real ha risposto con l'autorete di Juanfran dieci minuti più tardi. La rete della vittoria al 18' della ripresa   ad opera di Di Maria.Fondamentali i tre punti conquistati dal Celta sul campo del Levante con un gol di Fernandez al 20' del primo tempo. La squadra di Vigo lascia l'ultimo posto e, in attesa delle altre gare, aggancia il Deportivo La Coruna a quota 30, lasciandosi dietro Granada (29), Maiorca (28) e Saragozza 27.RISULTATI 33esima GIORNATAVENERDI'Rayo Vallecano - Osasuna 2-2SABATOLevante - Celta Vigo 0-1 Athletic Bilbao - Barcellona 2-2 Atletico Madrid - Real Madrid 1-2Saragozza - Maiorca ore 22DOMENICAEspanyol - Granada ore 12 Malaga - Getafe ore 17 Valladolid - Siviglia ore 19 Real Sociedad - Valencia ore 21LUNEDI'Real Betis - Deportivo La Coruna ore 22 
                
 