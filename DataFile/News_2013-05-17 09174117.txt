Serie B: Varese-Crotone 1-1, Ciano replica a Oduamadi - Repubblica.it
      
      In vantaggio con un gol del nigeriano, i biancorossi si fanno riprendere nel finale dai calabresi, rimasti in 10 contro 11 per l'espulsione di Abruzzese. Il risultato non cambia nulla le prospettive dei lombardi: a Brescia non dovranno perdere per centrare i play-off
      
     


       VARESE -
      
      Il Varese si fa riprendere nel finale dal Crotone (1-1) ma non compromette il suo sogno play-off, a 90' dalla fine. Nell'ultima gara, il derby spareggio con il Brescia, gli basterà non perdere per centrare l'obiettivo. Sempre, naturalmente, che l'Empoli non cada a Verona.
      
       PALO DI ZECCHIN, ODUAMADI-GOL -
      
      I lombardi partono determinati e, dopo un'occasione fallita da Oduamadi e un palo colpito da Zecchin su punizione (25'), sbloccano il risultato (29') con un tap-in di sinistro di Oduamadi, lesto a riprendere una corta respinta di Caglioni su rovesciata di Neto Pereira.
      
       BRESSAN PARATUTTO -
      
      Il Crotone, pur già salvo, non ci sta, alza il baricentro e, dopo aver rischiato il raddoppio su un'atra conclusione dello stesso attaccante nigeriano, impensierisce Bressan in tre occasioni con Pettinari, nel primo tempo, e con Torromino e Checcucci in avvio di ripresa.
      

       IL CROTONE RESTA IN 10... -
      
      Passato il pericolo, il Varese si risveglia, manca il raddoppio col subentrato Forte e, dopo essere rimasto in 11 contro 10 per l'espulsione (77') di Abruzzese per somma di ammonizioni, con Ferreira Pinto e Felipe.
      
       ... MA TROVA IL PARI CON CIANO -
      
      A questo punto la squadra di Agostinelli si siede e non fa i conti con l'orgoglio dei calabresi che, dopo aver mancato di un soffio il bersaglio con Falconieri, trovano a sorpresa l'1-1 con il subentrato Ciano che, all'86', conclude una bella azione personale con un perfetto sinistro
      

      da 22 mt sotto l'incrocio.
     
