Cagliari-Roma, anche il Tar conferma lo 0-3 - Repubblica.it 

CAGLIARI - La telenovela che ha riguardato la gara tra Cagliari e Roma, pur non essendo ancora del tutto finita, volge al termine. Anche il Tar del Lazio ha respinto il ricorso del club sardo contro lo 0-3 a tavolino assegnato ai capitolini per la gara non disputata del 23 settembre scorso. Lo si apprende dall'ufficio stampa del club rossoblù. I legali della società del presidente Cellino ora stanno valutando un eventuale ricorso al Consiglio di Stato, ultimo passo possibile. La partita era stata prima rinviata dal prefetto di Cagliari, poi il giudice sportivo aveva assegnato la vittoria per 3-0 agli ospiti. 

 