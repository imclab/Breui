Basket Nba: i Clippers travolgono Portland, Raptors ok con gli Hawks - Repubblica.it 

WASHINGTON - Cancellata la partita Boston-Indiana per lutto dopo gli attentati nella capitale del Massachussetts la penultima giornata della regular season di Nba ha proposto solo due incontri. A Ovest i Clippers (55-26) hanno travolto Portland (33-48), a Est (33-48) i Raptors hanno avuto la meglio sugli Hawks (44-37).CLIPPERS SENZA PROBLEMI - I californiani si impongono per 93-77 sui Blazers e agganciano così Memphis al quarto posto della Western Conference. Se i Clippers vinceranno a Sacramento nell'ultima giornata della regular season si saranno assicurati il fattore campo nel primo turno dei playoff, mentre in caso di sconfitta dovranno sperare in un passo falso casalingo dei Grizzlies contro Utah. Allo Staples Center, Caron Butler trascina i Clippers alla sesta vittoria di fila con una prestazione super soprattutto nel terzo quarto, in cui mette a segno 18 dei suoi 22 punti complessivi. Blake Griffin partecipa alla festa con 16 punti e i californiani condannano Portland alla dodicesima sconfitta consecutiva.HAWKS KO CON I RAPTORS - Nella Eastern Conference gli Hawks, già proiettati alla post-season, tengono a riposo i titolari e vanno al tappeto per 113-96. I Raptors, alla quarta vittoria consecutiva contro una squadra da playoff, non sprecano il lavoro sotto canestro di DeMar DeRozan, che mette a referto 30 punti, e di Rudy Gay (22 punti). Atlanta fa riposare Al Horford e offre una prestazione sotto tono. Non a caso, l'unico titolare in doppia cifra è Kyle Korver, che chiude   con un modesto bottino di 13 punti. Il regalo fa sorridere i Bulls, che operano l'aggancio ad Atlanta e in caso di vittoria nell'ultimo turno contro Washington aprirebbero la post-season contro Brooklyn. In tal caso gli Hawks, sesti ad Est e impegnati a New York nell'ultima giornata, se la vedrebbero con Indiana ai playoff. "Non importa con chi giocheremo, la nostra priorità al momento è finire la regular season senza infortuni", ammette Larry Drew, coach di Atlanta.CLASSIFICHE (le prime otto ai play off)Eastern Conference (percentuale vittorie - giocate - vinte - perse)1. Miami 0,802 81 65 162. New York Knicks 0,654 81 53 283. Indiana 0,613 80 49 314. Brooklyn Nets 0,593 81 48 335. Chicago 0,543 81 44 376. Atlanta 0,543 81 44 377. Boston 0,512 80 41 398. Milwaukee 0,457 81 37 449. Philadelphie 0,407 81 33 4810. Toronto 0,407 81 33 4811. Detroit 0,358 81 29 5212. Washington 0,358 81 29 5213. Cleveland 0,296 81 24 5714. Charlotte 0,247 81 20 6115. Orlando 0,247 81 20 61Western Conference1. Oklahoma 0,741 81 60 212. San Antonio 0,716 81 58 233. Denver 0,691 81 56 254. LA Clippers 0,679 81 55 265. Memphis 0,679 81 55 266. Golden State 0,568 81 46 357. Houston 0,556 81 45 368. LA Lakers 0,543 81 44 379. Utah 0,531 81 43 3810. Dallas 0,494 81 40 4111. Portland 0,407 81 33 4812. Minnesota 0,370 81 30 5113. Sacramento 0,346 81 28 5314. New Orleans 0,333 81 27 5415. Phoenix 0,309 81 25 56
                
 