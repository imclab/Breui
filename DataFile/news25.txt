Calcio, Rocchi: "Errori degli arbitri fisiologici, mai in malafede" - Repubblica.it 

ROMA - Nessuna malafede, ma solo errori casuale. Gianluca Rocchi parla ai microfoni Sky e difende la categoria arbitrale: "Dispiace quando si sente parlare di malafede, nessuno può pensare che sbagliamo per qualsiasi altro motivo che non sia l'errore e quando succede i primi a essere dispiaciuti siamo noi e anche in maniera profonda. I nostri errori sono fisiologici, magari dovuti a posizionamenti o a valutazioni sbagliate, ma sempre al di fuori di ogni sospetto".Rocchi spiega che l'arbitro va "in campo per dare il massimo, nella speranza che le decisioni prese non favoriscano una squadra e danneggino l'altra, poi quando si è in pace con se stessi si è in pace con tutti".  Su Milan-Napoli, match diretto dal fischietto fiorentino domenica scorsa:  "Sono molto soddisfatto della mia prestazione. L'espulsione di Flamini? Si è scusato con il giocatore e poi si è venuto a scusare anche con noi e questo gli fa onore, lui non voleva fare male a Zuniga, voleva prendere il pallone ma è intervenuto in maniera scomposta". Sempre Flamini era stato protagonista di un rigore reclamato dal Napoli. "La valutazione non era semplice, ma per me è stato molto facile gestire il dopo perchè i giocatori non sono mai tornati sull'episodio e quindi non mi hanno creato problemi, anche questa è una cosa molto apprezzabile". 

 