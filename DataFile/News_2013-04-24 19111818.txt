Champions, la stampa tedesca esalta il Bayern: ''Siamo già a Wembley'' - Repubblica.it 

                	MONACO - La stampa tedesca esalta l'impresa del Bayern Monaco dopo il 4-0 rifilato al Barcellona nell'amdata della semifinale di Champions League. "Mega Bayern, Barca umiliato, disincanto Messi", titola la Bild, che dedica una menzione speciale al grande protagonista della notte magica all'Allianz Arena. "Il Messi del Bayern si chiama Thomas Mueller! Lui ha oscurato la superstar. Messi chi?", domanda il popolare quotidiano in modo provocatorio e dando per scontata la qualificazione alla finale della squadra di Jupp Heynckes: "Il ritorno è solo una formalità, 25 maggio a Wembley: il Bayern ci sarà!".Anche il magazine 'Kicker' usa aggettivi altisonanti: "Storico! Il Bayern demolisce il Barcellona", mentre il quotidiano di Monaco Sueddeutsche Zeitung apre così: "Impressionante 4-0 contro il Barcellona. Che partita, che dimostrazione del Bayern. L'undici di Heynckes ha umiliato il Barcellona". Esulta anche il Die Welt che apre così "Sbalorditivo, fantastico, un sogno". "Il Bayern -scrive ancora il Die Welt- cancella la querelle sul caso del presidente Uli Hoeness (indagato per frode fiscale, ndr) e gioca uno dei migliori match della sua storia".  

 