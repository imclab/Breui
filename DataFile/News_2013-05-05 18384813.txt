Spagna, Ronaldo e Kakà rialzano il Real Madrid. Ancora fischi per Mourinho - Repubblica.it
      
      Dopo la delusione in Champions, i blancos battono 4-3 il Valladolid. Doppietta del portoghese, a segno anche l'ex milanista. Il pubblico contesta il tecnico
      
     


       ROMA -
      
      Il Real Madrid supera 4-3 il Valladolid e, sia pure parzialmente, allontana la delusione di Champions League contro il Dortmund. Non la pensa così il publico del Bernabeu, che ha fischiato Josè Mourinho durante l'annuncio delle formazioni, riservando una vera e propria ovazione invece per Iker Casillas, ancora una volta in panchina e 'nemico' dello Special one.
      
      In vantaggio gli ospiti con Oscar all'8' pt. Il pareggio del real arriva al 27' grazie ad una autorete di Valiente. Cristiano Ronaldo porta le merengues in vantaggio al 32' ma al 35' arriva il pareggio del Valladolid con Guerra. Nel secondo tempo però il Real ha la meglio e va a segno prima con Kakà (5') poi ancora al 25' con Cristiano Ronaldo. Di Sastre al 38' il gol del 4-3. La vittoria del Real Madrid costringe il Barcellona (che domani affronta il Betis Siviglia) a rimandare di una giornata la festa per la vittoria del campionato spagnolo.
      
       LE ALTRE GARE -
      
      Un gol di Ighalo al 28' regala tre punti importanti in chiave salvezza al Granada, che batte Malaga di Pellegrini, portandosi a quota 35 punti, a +4 dalla zona retrocessione. Passo falso del Malaga, che nella cosa Champions viene staccato dal Valencia che batte 4-0 l'Osasuna e si porta a -2 dalla Real Sociedad, in campo lunedì. Apre le marcature Soldado, raddoppio di Costa, poi gli ospiti restano in nove (espulsi Arribas e Timor) e Banega e Jonas su rigore chiudono i conti. Finisce infine senza reti la sfida tra Deportivo La Coruna e Atletico Madrid,
      
       RISULTATI
       

       34^ GIORNATA
       
       VENERDI'
      

      Celta de Vigo         - Athletic Bilbao     1-1
      
       SABATO
      

      Valencia              - Osasuna             4-0
      
      Granada               - Malaga              1-0
      
      Real Madrid           - Valladolid          4-3
      
      Deportivo La Coruna   - Atletico Madrid 0-0
      
       DOMENICA
      

      Maiorca               - Levante            ore 12
      
      Saragozza             - Rayo Vallecano     ore 17
      
      Siviglia              - Espanyol           ore 19
      
      Barcellona            - Real Betis         ore 21
      
       LUNEDI'
      

      Getafe                - Real Sociedad      ore 22
     
