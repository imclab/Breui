Napoli, parla l'agente di Cavani: "Vuole vincere, non ha chiesto di essere ceduto" - Repubblica.it 

NAPOLI - "Edinson non ha mai detto di voler lasciare il Napoli". Claudio Anellucci tranquillizza i tifosi azzurri: il procuratore del "Matador" Cavani, intervistato da Raisport, allontana le voci di cessione legate al suo assistito. "Fa piacere pensare che ci sia tutto questo interesse su di lui, significa che sta facendo molto bene. Il presidente De Laurentiis ha parlato di una valutazione di 70 milioni, penso possa essere quella giusta".LE SIRENE TEDESCHE - L'agente rivela le ambizioni dell'attaccante uruguagio. "Ovviamente un giocatore come Cavani ha voglia di vincere, chiedersi quali siano le aspettative del proprio club per il futuro è più che normale, anche se parlare adesso è prematuro". La valutazione monstre del giocatore, secondo la stampa tedesca, non spaventa il Bayern Monaco: Cavani sarebbe stato richiesto direttamente da Pep Guardiola, la prima offerta dovrebbe essere di 55 milioni di euro, insufficiente per rilevare il cartellino dell'attaccante ma comunque degna di nota. 

 