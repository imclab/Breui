Germania, Bayern di misura: Shaqiri piega il Friburgo - Repubblica.it 

BERLINO - Dopo la scorpacciata di gol della scorsa settimana (10 reti in tre giorni tra Hannover e Barcellona), il Bayern Monaco, già campione di Germania e con in campo 10 giocatori diversi rispetto alla partita con i blaugrana, si accontenta di una vittoria di misura sul Friburgo. Decide il gol di Shaqiri al 35'. Per la squadra di Heynckes è la 14esima vittoria consecutiva: nel girone di ritorno fin qui non ha lasciato un solo punto alle avversarie. Il Bayern tocca così quota 84 punti in classifica, nuovo record in Bundesliga. Tutti successi interni interne nelle gare del sabato della 31esima giornata: spiccano tra questi il 3-0 dell'Augsburg allo Stoccarda che consente ai bavaresi di agganciare provvisoriamente al terzultimo posto il Fortuna Dusseldorf, in campo dalle 18.30 contro il Dortmund, e il 3-1 del Wolfsburg al Borussia Monchengladbach.RISULTATI 31esima GIORNATAVENERDI'Greuther Furth - Hannover 2-3SABATOAugsburg - Stoccarda 3-0 Bayer Leverkusen - Werder Brema 1-0 Bayern Monaco - Friburgo 1-0 Hoffenheim - Norimberga 2-1 Wolfsburg - Monchengladbach 3-1 Fortuna Dusseldorf - Borussia Dortmund ore 18.30DOMENICAMainz - Eintracht Francoforte ore 15.30Schalke - Amburgo ore 17.30  

 