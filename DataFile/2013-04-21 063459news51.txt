  
 
  Normal
  0
  14
  
 
  Basket, Nba: i Lakers scavalcano i Rockets. Chicago vince ma Belinelli non brilla - Repubblica.it 

[if gte mso 9]><xml>
 
  Normal
  0
  14
  
 
</xml><![endif]NEW YORK – Missione compiuta per i Los Angeles Lakers. La squadra californiana batte gli Houston Rockets per 99-95 all'overtime e si qualifica per i playoff soffiando proprio ai texani la settima testa di serie nel tabellone della Western Conference. La regular season Nba si chiude con l'ultimo verdetto: i gialloviola, già promossi dalla sconfitta degli Utah Jazz (43-39) per 86-70 sul campo di Memphis, con i 24 punti di Steve Blake vincono l'ultima gara in calendario e chiudono con un record di 45-37.LAKERS AL 7° POSTO, ORA SFIDA AGLI SPURS - Con i lunghi in gran forma (17 punti e 20 rimbalzi per Pau Gasol, 16 e 18 per Dwight Howard), la formazione orfana dell'infortunato Kobe Bryant si prepara a sfidare da domenica i San Antonio Spurs (58-24), numero 2 nel seeding, al primo turno della post-season. Bilancio di 45-37 anche per i Rockets di James Harden (30 punti) e Chandler Parsons (23), che pero' scivolano all'ottavo posto nella griglia dell'Ovest e sono attesi dal confronto con gli Oklahoma City Thunder (60-22), miglior squadra ad Ovest.  RECORD DI TRIPLE CURRY, ADESSO WARRIORS-NUGGETS - La stagione regolare regala un nuovo primato prima del sipario: Stephen Curry chiude l'annata con 272 triple e cancella il record di 269 stabilito da Ray Allen nel 2005-2006. La guardia guidera' i Golden State Warriors (numero 6, 47-35) al primo turno contro i Denver Nuggets (numero 3, record 57-25), privi di Danilo Gallinari e   capaci di chiudere la stagione regolare battendo in casa 118-98 i Phoenix Suns con 21 punti per Chandler e 20 per Iguodala. Il quadro della Western Conference e' completato dalla sfida tra Los Angeles Clippers (numero 4, 56-26) e Memphis Grizzlies (numero 5, 56-26). BULLS BATTONO WIZARDS, 4 PUNTI BELINELLI - Ad Est, l'ultima tornata di partite serve a certificare il quinto posto dei Chicago Bulls (45-37), che chiudono superando i Washington Wizards (29-53) per 95-92 con 4 punti di Marco Belinelli. L'italiano, in ripresa dopo il problema ai muscoli addominali che lo ha fermato per un po', gioca 14 minuti e mette a referto anche 2 rimbalzi e 2 assist in un match che vede i Tori portare quattro giocatori in doppia cifra: Boozer (19), Hinrich (18), Mohammed (17) e Butler (13). Nel primo turno dei playoff i Bulls sono abbinati ai Brooklyn Nets (numero 4, 49-33). I Miami Heat (numero 1, 66-16) cominciano la difesa del titolo contro i Milwaukee Bucks (numero 8, 38-44), mentre i New York Knicks (numero 2, 54-28), con Carmelo Anthony top scorer stagionale (28,7 punti di media), sono attesi dal classico con i Boston Celtics (numero 7, 41-40). Gli Indiana Pacers (numero 3, 49-32) contano sul fattore campo nella sfida con gli Atlanta Hawks (numero 6, 44-38). GALLINARI: “LA MIA MIGLIOR STAGIONE IN NBA” - Danilo Gallinari dovrà accontentarsi di guardare i playoff Nba da 'spettatore-esperto' dopo la lesione al legamento crociato anteriore del ginocchio sinistro riportata il 4 aprile. Mentre il campionato entra nella fase decisiva, l'ala dei Denver Nuggets e' impegnata nel lavoro di potenziamento muscolare della gamba in attesa di sottoporsi all'intervento. ''Nonostante l'infortunio, penso sia stata sicuramente la miglior stagione della mia carriera Nba”, sottolinea l’ex Olimpia Milano che in 71 partite ha viaggiato alla media di 16,2 punti, 5,2 rimbalzi e 2,5 assist, cifre che da sole non bastano a spiegare l'importanza del numero 8 per la formazione allenata dal coach George Karl. All'assenza dell'azzurro si aggiunge per ora quella di Kenneth Faried: il lungo, bloccato da una distorsione alla caviglia, punta a rientrare per i playoff. ''Penso che possiamo arrivare alla finale della Western Conference – il parere di ‘Gallo’ - I Golden State Warriors sono la squadra che piu' mi ha stupito durante l'anno, mentre i Lakers mi hanno sorpreso in negativo. Bryant? E' difficile che Kobe possa tornare al top. Sicuramente le tante partite che giochiamo in pochissimi giorni possono contribuire sul numero di infortuni”.  “VEDO ANCORA FINALE MIAMI-OKLAHOMA” - Gallinari prevede il remake della finale 2012: ''Penso che la sfida per il titolo possa essere ancora tra i Miami Heat e gli Oklahoma City Thunder''. L'infortunio e il lungo stop costringeranno Gallinari a saltare a settembre la fase finale degli Europei dopo aver contribuito la scorsa estate alla brillante qualificazione. ''Sono in costante contatto con il presidente federale Petrucci e con il ct Pianigiani. Dispiace dover rinunciare ai playoff Nba e agli Europei – il rammarico finale dell’ala lombarda - in entrambi i casi perche poteva essere una 2013 speciale...''. I risultati: Chicago Bulls - Washington Wizards 95-92 Toronto Raptors - Boston Celtics 114-90 Denver Nuggets - Phoenix Suns 118-98 Brooklyn Nets - Detroit Pistons 103-99 New York Knicks - Atlanta Hawks 98-92 Charlotte Bobcats - Cleveland Cavaliers 105-98 Miami Heat - Orlando Magic 105-93 Indiana Pacers - Philadelphia 76ers 95-105 Memphis Grizzlies - Utah Jazz 86-70 Dallas Mavericks - New Orleans Hornets 99-87 San Antonio Spurs - Minnesota Timberwolves 95-108 Oklahoma City Thunder - Milwaukee Bucks 89-95 Los Angeles Lakers - Houston Rockets 99-95 Sacramento Kings - Los Angeles Clippers 108-112 Portland Trail Blazers - Golden State Warriors 88-99. Tabellone 1° turno playoff (serie al meglio delle 7 partite): Eastern Conference: Miami Heat-Milwaukee Bucks (gara 1 domenica); New York Knicks-Boston Celtics (gara 1 sabato);Indiana Pacers-Atlanta Hawks (gara 1, domenica);Brooklyn Nets-Chicago Bulls (gara 1, sabato). Western Conference: Oklahoma City Thunder-Houston Rockets (gara 1, domenica); Los Angeles Clippers-Memphis Grizzlies (gara 1 sabato); San Antonio Spurs-Los Angeles Lakers (gara 1 domenica); Denver Nuggets-Golden State Warriors (gara 1 sabato).
                
 