Germania: Bayern, ennesima goleada. Leverkusen blinda la Champions - Repubblica.it 

BERLINO - Non conosce soste la marcia del Bayern in Bundesliga: il campionato lo ha già vinto, è atteso martedì dall'andata della semifinale di Champions contro il Barcellona, ma la sua ennesima goleada stagionale è arrivata puntuale. Nonostante l'assenza di alcuni big lasciati a riposo, la squadra di Heynckes dilaga 6-1 ad Hannover: un autogol di Stindl mette la gara in discesa, raddoppio di Ribery e poi doppiette di Gomez e Pizarro. Si accontenta di due rete (Reus al 1' e poi Lewandowski nel finale) il Borussia Dortmund ma basta per piegare il Mainz. L'attaccante polacco va a bersaglio per la 12esima gara di fila e si avvicina al primato di Gerd Muller che tra il settembre '69 e marzo '70 arrivò a 16 partite consecutive con gol. Per quanto riguarda la corsa alla Champions, il Bayer Leverkusen travolge 5-0 l'Hoffenheim (doppiette per Kiessling e Schurrle e sigillo di Reinartz) e consolida il terzo posto, aumentando anche il vantaggio sullo Schalke (+7). I Koenigsblauen cadono a Francoforte, superati di misura dall'Eintracht: decide Russ al 41'. Un risultato che, in attesa del Friburgo, vede ora cinque squadre in due punti nella corsa al quarto posto che vale i preliminari di Champions. Tra queste anche l'Amburgo che con due gol di Van der Vaart ha la meglio sul Fortuna Dusseldorf per 2-1.Risultati 30esima giornata:VENERDI'Monchengladbach - Augsburg 1-0SABATOBayer Leverkusen - Hoffenheim 5-0 Borussia Dortmund - Mainz 2-0 Eintracht Fr. - Schalke 1-0  Amburgo - Fortuna Dusseldorf 2-1 Hannover - Bayern Monaco 1-6 Werder Brema - Wolfsburg ore 18.30DOMENICAStoccarda - Friburgo ore 15.30Norimberga - Greuther Furth ore 17.30 
                
 