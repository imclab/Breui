Atalanta, Colantuono: "Quasi salvi, ma non si molla" - Repubblica.it 

GENOVA - Stefano Colantuono, allenatore dell'Atalanta, commenta il buon punto conquistato sul campo del Genoa che avvicina la sua squadra alla salvezza. "Siamo a 38 punti, senza penalizzazione saremmo a 40, dobbiamo soffrire ancora un po', siamo vicini ma guai a mollare". Così Colantuono al termine del match contro il Genoa ai microfoni di Sky, dichiarando di non sentirsi ancora salvo."GRANDE EMERGENZA" - Sul match, Colantuono ha detto: "Eravamo in grande emergenza, siamo arrivato qui decimati, sapevamo che sarebbe stata una gara da giocare con cuore e testa, sapevamo che avremmo trovato uno stadio pieno che avrebbe spinto il Genoa. Abbiamo fatto una buona gara, nel primo tempo potevamo fare forse ancora meglio"."ESPULSIONE? GIA' CHIARITA" - Colantuono nella ripresa è stato espulso e spiega cosa è successo:"Niente di che, ho chiesto al quarto uomo in modi urbani la spiegazione su un episodio. Ho già chiarito con Giannoccaro, mi ha punito per il fatto di essermi alzato. Ieri ho detto che abbiamo i migliori arbitri, non rimangio certamente oggi quello che ho detto".  

 