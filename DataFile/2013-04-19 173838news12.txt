Serie B, il Varese esonera Castori. Arriva Agostinelli - Repubblica.it 

VARESE - La sconfitta con la Pro Vercelli (2-1) costa la panchina a Fabrizio Castori. Il tecnico è stato esonerato dal club lombardo che ha chiamato al suo posto Andrea Agostinelli. L'ex allenatore di Ternana, Piacenza e Napoli, fermo da quasi due anni dopo l'esperienza al Portogruaro, guiderà la squadra nelle ultime cinque giornate del campionato. Con la sconfitta di Vercelli, il Varese è uscito dalla zona play off ed è attualmente settimo con 52 punti, ad una lunghezza del Brescia e a quattro dal Novara. Più lontane Verona e Empoli, rispettivamente terza e quarta della classifica. Agostinelli debutterà sabato in occasione della trasferta di Terni. 

 