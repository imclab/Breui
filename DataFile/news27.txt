Serie A, 18 squalificati: niente prova tv per Pinilla - Repubblica.it 

ROMA - Nessun provvedimento disciplinare per il giocatore del Cagliari Mauricio Pinilla da parte del Giudice sportivo della serie A, Gianpaolo Tosel, in merito all'episodio del rigore assegnato ai sardi nel match contro l'Inter di domenica scorsa. Il Giudice, dopo aver fatto ricorso alla prova tv su segnalazione del Procuratore federale, ha deciso di non sanzionare l'attaccante cileno evidenziando come "dall'esame della ripresa televisiva disponibile, può dedursi che effettivamente tra i due calciatori (Pinilla e il difensore nerazzurro Silvestre, ndr) si verificò un contatto che interessò la gamba sinistra di entrambi, all'altezza del ginocchio.I giocatori che salteranno la 33esima giornata di serie A sono 18, tutti fermati per un turno. Questo l'elenco: Denis (Atalanta), Garics (Bologna), Conti, Pinilla (Cagliari), Pasqual (Fiorentina), Borriello, Vargas (Genoa), Cana (Lazio), Flamini (Milan), Campagnaro, De Sanctis (Napoli), Paletta (Parma), Sculli (Pescara), Balzaretti, Burdisso (Roma), Costa, De Silvestri (Sampdoria), Muriel (Udinese).Il Giudice Sportivo ha inoltre multato di 30mila euro la Lazio "per avere i suoi sostenitori, al 28', 30' e 32' del primo tempo e al 40' del secondo tempo, indirizzato ai calciatori della squadra avversaria, grida e cori costituenti espressioni di discriminazione razziale; per avere inoltre, nel corso della gara, indirizzato ripetutamente fasci di luce laser su calciatori della squadra avversaria; per avere infine, al 18° del secondo tempo, esposto uno striscione dal   contenuto insultante nei confronti del Presidente dell'UEFA" Michel Platini.
                
 