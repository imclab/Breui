Serie B, Verona-Pro Vercelli 3-1:  Scaligeri secondi, piemontesi in Lega Pro - Repubblica.it 

VERONA - L'Hellas Verona non sbaglia nell'anticipo della 40/a giornata del campionato di serie B e sale al secondo posto in classifica con due punti di ritardo sul Sassuolo e due di vantaggio sul Livorno, entrambe con una partita in meno. Al Bentegodi i padroni di casa battono 3-1 la Pro Vercelli e condannano matematicamente i piemontesi alla retrocessione in Lega Pro.IL MATCH - La gara si accende dopo la mezz'ora. Al 35' Sgrigna da destra serve con un tocco morbido Cacciatore che, tutto solo davanti al secondo palo, tocca la palla e infila Valentini per il vantaggio veronese. Al 7' della ripresa gli scaligeri raddoppiano. Cacia si procura una punizione dal limite. Il tiro di Sgrigna Ã¨ deviato dalla barriera, ma la palla arriva a Gomez che non sbaglia. Al 27' il 3-0 al termine di un'azione personale di Martinho che entra in area salta un avversario e appoggia a Sgrigna che mette nel sacco. Iemmello, al 40', sigla la rete della bandiera per la Pro Vercelli. Troppo tardi per evitare la sconfitta che sancisce l'addio alla Serie B dopo un solo anno tra i cadetti. HELLAS VERONA-PRO VERCELLI 3-1 (1-0)HELLAS VERONA (4-3-3): Rafael, Cacciatore, Maietta (1'st Bianchetti) Moras, Agostini, Jorginho, Bacinovic, Martinho (29'st Laner), Gomez, Cacia (42'st Ferrari), Sgrigna. In panchina: Berardi, Rivas, Cocco, Crespo. Allenatore: Bordin (Mandorlini squalificato). PRO VERCELLI (4-3-3): Valentini, Vinci, Borghese, Ranellucci, Scaglia, Appelt, Genevier (18'st   Rosso), Scavone, Germano (23'st Fabiano), De Silvestro (27'st Eusepi), Iemmello. In panchina: Miranda, Erpen, Filkor, Sini. Allenatore: Braghin.ARBITRO: Di Paolo di Avezzano.RETI: 34'pt Cacciatore, 8' st Gomez, 26' st Sgrigna, 40'st Iemmello. NOTE: Ammoniti: Ranellucci. Angoli: 7-3 per il Verona. Recupero: 1', 4'.
                
 