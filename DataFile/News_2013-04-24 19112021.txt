Flop Barca, stampa spagnola dura: "Si è chiuso un ciclo" - Repubblica.it 

BARCELLONA - "Fine di un ciclo", "La notte più triste", "Batosta storica". Il giudizio della stampa spagnola èm unanime dopo la pesantissima sconfitta per 4-0 del Barcellona nell'andata di semifinale di Champions League contro il Bayern Monaco.I media catalani, pur evidenziando alcune decisioni arbitrali dubbie, non cercano troppi alibi: "Il Bayern è passato sopra a un Barca senza forza nè calcio" scrive 'Sport', il quotidiano di fede 'blaugrana', che stavolta non salva nemmeno il suo idolo: "Messi ha giocato ma è scomparso e non ha potuto evitare la disgrazia". "Lasquadra ha sofferto la sua peggiore sconfitta europea da Atene 1994" aggiunge ancora il giornale, ricordando il 4-0 nella finale di Champions contro il Milan di Capello di 19 anni fa. "Incubo", sintetizza in prima pagina il 'Mundo Deportivo', che parla anche di un Barcelona "fisicamente a pezzi" prima di prendersela anche con l'arbitro ungherese Kassai: "Tre gol dei tedeschi sono irregolari".Lasciando la Catalogna, il resto della stampa spagnola è ancora meno tenera. Marca e As, i due quotidiani vicini al Real Madrid, danno una lettura simile della clamorosa sconfitta subita contro il Bayern: "Batosta storica" e "goleada scandalosa", scrive 'Marca', evidenziando poi che "Il grande Barca mostra a Monaco chiari sintomi di declino". Su Radio Marca ci si interroga anche sulla condizione di Messi, la cui performance   è stata "una delle peggiori di sempre". Poche, anche per i tifosi del Barcellona, le possibilità di una miracolosa rimonta nella sfida di ritorno al Camp Nou. Secondo un sondaggio del Mundo Deportivo, infatti, solo il 19% dei lettori pensa che i 'blaugrana' riusciranno a qualificarsi per la finale di Wembley. 
                
 