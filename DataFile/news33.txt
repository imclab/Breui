Giro del Trentino, Siutsou vince la seconda tappa. Nibali-Wiggins, è già sfida - Repubblica.it 

ROMA - Il bielorosso Kanstantin Siutsou ha vinto la seconda tappa del Giro del Trentino, 224 con partenza da Sillian, in Austria, ed arrivo a Vetriolo Terme dopo una salita molto impegnativa. Maglia ciclamino di leader della classifica generale che dalle spalle del ceco Cerny passa su quelle del francese Maxime Bouet, il più bravo tra i protagonisti della fuga ribaltone della prima semitappa. Frazione spettacolare, nella quale si è fatto notare il duello che tutti attendono al prossimo Giro d'Italia. Vincenzo Nibali è apparso brillante, lui e la squadra, che a lungo ha gestito la situazione. Non è però stato da meno Bradley Wiggins: il britannico del Team Sky, anche sullo scatto secco del siciliano, ha reagito molto bene arrivando appaiato al traguardo. In leggera difficoltà Cadel Evans, che quando il ritmo si è alzato negli ultimi km ha dovuto cede parecchi secondi. Ancora più attardato è Ivan Basso, che cede poco più di un minuto a Wiggins e  Nibali, mentre si può parlare di una prestazione deludente per Michele  Scarponi e Franco Pellizotti, giunti ad oltre 4' dal vincitore.Cenni di cronaca. A 8 km dal traguardo Siutsou attacca con Pierre Rolland e Stefano Pirazzi. Poi prosegue solitario. Sembrava che l'azione dell'atleta del Team Sky dovesse solo fare da punto d'appoggio alle grandi firme, ma non è così: benchè Vincenzo Nibali scateni la bagarre ai tre chilometri finali, il bielorusso tira dritto e al traguardo precede di 4" Mauro   Santambrogio e di 19" proprio Nibali, sulla cui ruota c'è Bradley Wiggins. Quinto Domenico Pozzovivo, vincitore del Trentino 2012.ORDINE D'ARRIVO1 Kanstantin Siutsou (Blr) Sky     2 Mauro Santambrogio (Ita) Vini Fantini-Selle Italia 0:00:04   3 Vincenzo Nibali (Ita) Astana 0:00:19   4 Bradley Wiggins (GBr) Sky     5 Domenico Pozzovivo (Ita) Ag2r-La Mondiale 0:00:28   6 Stefano Pirazzi (Ita) Bardiani Valvole-CSF Inox 0:00:34   7 Fabio Aru (Ita) Astana 0:00:37   8 Alexsandr Dyachenko (Kaz) Astana 0:00:38   9 Pierre Rolland (Fra) Europcar 0:00:45   10 Cadel Evans (Aus) BMC  
                
 