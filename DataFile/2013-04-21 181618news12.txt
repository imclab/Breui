Inghilterra: Tottenham spera nella Champions, Chelsea beffato da Suarez - Repubblica.it 

LONDRA - Tottenham, un tris per la Champions. La lotta per i due posti alle spalle delle battistrada è sempre più aperta: gli Spurs battono in casa 3-1 il Manchester City e pur restando in quinta posizione, si portano a un solo punto dal Chelsea e a due dall'Arsenal. La squadra di Mancini passa dopo appena 5' con Nasri e mantiene il vantaggio per 70 minuti, poi subisce tre reti in 7': gli uomini di Villas-Boas passano con Dempsey al 75', Defoe al 79' e Bale all'82' (gol n.18 per il gallese in stagione). In vetta alla Premier c'è sempre il Manchester United con 81 punti,  mentre il City è secondo con 68. I 'Red Devils' conquisteranno  matematicamente il titolo se batteranno l'Aston Villa nel monday night.Pari che sa di beffa per il Chelsea. Ad Anfield tra il Liverpool e i Blues dell'ex Benitez finisce 2-2. Il Chelsea sblocca il risultato al 26' con Oscar, i Reds pareggiano con Sturridge al 7' del secondo tempo ma cinque minuti dopo la squadra di casa va di nuovo sotto, punita dal rigore di Hazard concesso per un mani di Suarez. L'attaccante uruguaiano si rende protagonista in negativo anche qualche minuto dopo, quando morde al braccio Ivanovic, gesto non visto dall'arbitro e che probabilmente finirà nel mirino della FA (episodio a cui tra l'altro Suarez non è nuovo visto che già nel 2010, ai tempi dell'Ajax, rifilò un morso a Bakkal del Psv sulla spalla). Ma la giornata da protagonista dell'uruguiano non è finita: al 96' è infatti proprio lui a siglare la rete del pari. RISULTATI   34^ GIORNATASABATOFulham - Arsenal 0-1 Norwich City - Reading 2-1 Queens Park R. - Stoke City 0-2 Sunderland - Everton 1-0 Swansea C. - Southampton 0-0 West Bromwich - Newcastle 1-1 West Ham - Wigan Athletic 2-0DOMENICATottenham - Manchester City 3-1 Liverpool - Chelsea 2-1LUNEDI'Manchester Utd - Aston Villa ore 21 
                
 