Balotelli con la Kyenge: "Disponibile alla causa contro il razzismo" - Repubblica.it

       MILANO -
      
      Mario Balotelli risponde presente al ministro per l'Integrazione Cecile Kyenge e si rende disponibile per un ruolo da testimonial di una campagna in favore dello ius soli. "Sono sempre disponibile" per la lotta al razzismo e alle discriminazioni, ha spiegato in una dichiarazione affidata all'ANSA l'attaccante del Milan.
      
      Balotelli, nato a Palermo da genitori ghanesi, ha ricevuto la cittadinanza italiana solo con la maggiore et√†. Oggi il ministro per l'integrazione Cecile Kyenge ha parlato dell'idea di un ruolo da testimonial dell'attaccante per la legge sulla cittadinanza e Balotelli le ha risposto dopo la partita Milan-Torino: "Sono disponibile a ogni iniziativa o proposta che provenga dalle istituzioni, tesa alla lotta al razzismo e alle discriminazioni".
      


