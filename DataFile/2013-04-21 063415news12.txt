Inghilterra: bis del Sunderland di Di Canio, salvezza più vicina - Repubblica.it 

LONDRA - Corre verso la salvezza il Sunderland di Paolo Di Canio. La squadra del tecnico italiano coglie la seconda vittoria consecutiva piegando 1-0 l'Everton, formazione in corsa per la Champions: allo Stadium of Light decide una rete di Sessegnon a  fine primo tempo. La lotta per l'Europa che conta si fa sempre più serrata: se i Toffees, con il ko a Suderland, sembrano ormai tagliati fuori, fa invece un bel passo avanti l'Arsenal che, in attesa del Chelsea, si prende il terzo posto grazie al successo a Craven Cottage con il Fulham. Nel derby londinese decide una rete di Mertesacker con i Cottagers però in dieci dal 12' per l'espulsione di Sidwell. I Black Cats di Di Canio mettono sei punti tra loro e la zona calda: Jarvis e Nolan firmano infatti il successo del West Ham ai danni del Wigan terzultimo. Ormai a un passo dalla retrocessione Qpr e Reading: la squadra di Redknapp cede in casa allo Stoke City (0-2, Crouch e rigore di Walters), mentre i Royals vengono stesi da una doppietta di Bennett in casa del Norwich City. Pari senza reti tra Swansea e Southampton, 1-1 tra Wba e Newcastle: Gouffran illude i Magpies, Jones rimedia per i Baggies.RISULTATI 34^ GIORNATASABATOFulham - Arsenal 0-1 Norwich City - Reading 2-1 Queens Park R. - Stoke City 0-2 Sunderland - Everton 1-0 Swansea C. - Southampton 0-0 West Bromwich - Newcastle 1-1 West Ham - Wigan Athletic 2-0DOMENICATottenham - Manchester City ore 14.30Liverpool - Chelsea ore 17LUNEDI'Manchester   Utd - Aston Villa ore 21 
                
 