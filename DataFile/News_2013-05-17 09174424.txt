Under 21, Europeo, Destro e Verratti nei 27 preconvocati - Repubblica.it
      
      Inseriti anche Borini e Paloschi. La lista definitiva dei 23 che partiranno per Israele sarà comunicata all'Uefa il 27 maggio
      
     


       ROMA
      
      -Tornano l'attaccante della Roma Destro e il centrocampista del Paris Saint Germain Verratti, dopo la parentesi con la Nazionale A, tra i 27 azzurrini convocati dal tecnico dell'Under 21 Devis Mangia in vista della fase finale del Campionato europeo in programma dal 5 al 18 giugno in Israele. Recuperati dai rispettivi infortuni anche l'attaccante del Liverpool Borini e quello del Chievo Paloschi, che tornano nel gruppo che si radunerà mercoledì 22 entro le ore 19 a Milanello per iniziare la preparazione. La compagine azzurra sarà ridotta a 23 giocatori il 27 maggio, quando Mangia comunicherà l'elenco ufficiale alla Uefa, come da regolamento. La Nazionale minore partirà per Israele sabato 1 giugno, destinazione Tel Aviv, sede delle gare. All'Europeo l'Italia è stata inserita nel girone A insieme all'Inghilterra, alla Norvegia e ai padroni di casa. L'esordio è previsto per il 5 giugno contro la nazionale inglese; le altre due gare in programma sono l'8 contro Israele e l'11 contro la Norvegia.
      
      Questo l'elenco dei convocati. Portieri:  Bardi (Novara), Colombi (Modena), Leali (Virtus Lanciano); Difensori: Bianchetti (Hellas Verona), Biraghi (Cittadella), Caldirola (Brescia), Capuano (Pescara), Crimi (Grosseto), Donati (Grosseto), Frascatore (Sassuolo), Regini (Empoli), Romagnoli (Spezia); Centrocampisti: Bertolacci (Genoa), Fedato (Bari), Florenzi (Roma), Insigne Lorenzo (Napoli), Marrone (Juventus), Rossi (Brescia), Sala (Amburgo), Sansone (Parma), Saponara (Empoli), Verratti (Paris St.
      

      Germain); Attaccanti: Borini (Liverpool), Destro (Roma), Gabbiadini (Bologna), Immobile (Genoa), Paloschi (Chievo).
      
