Zeman: "Cori a Balotelli? Il razzismo non c'entra" - Repubblica.it
      
      L'ex tecnico della Roma torna sui cori che hanno portato alla sospensione temporanea della gara con il Milan: "Non è una questione di colore della pelle, è che con i suoi atteggiamenti attira qualcosa"
      
     


       ROMA -
      
      Zdenek Zeman come spesso gli capita, esprime opinioni destinate a far discutere. Il  boemo, presente agli Internazionali di tennis, torna sui cori razzismi a Mario Balotelli che domenica sera al Meazza hanno provocato una temporanea sospensione della gara. "Il problema non è il colore ma il comportamento, se uno si  comporta bene non succede niente. Il discorso di Balotelli è un po'  strano, nel senso che non se la prendono sempre con lui perché di colore  diverso, è che con i suoi atteggiamenti attira qualcosa". Un sentimento  di antipatia che secondo Zeman è lo stesso che si prova per altri  giocatori. "Se fischiano Totti in tutti gli stadi e lo offendono è la  stessa cosa. Magari purtroppo oggi si gioca sul colore della pelle, ma  altri giocatori del Milan di colore non vengono trattati allo stesso  modo". Il boemo parla del grande rapporto con i tifosi della Roma non siano andate per il verso giusto in questa stagione: "C'è almeno la soddisfazione umana di aver  lasciato un segno bello e profondo, ormai mi sento di Roma,  visto che sono da vent'anni qua e la gente mi ha sempre dimostrato  affetto, quindi li posso solo ringraziare. Non solo i tifosi della Roma  ma anche quelli della Lazio". Sul suo futuro. "Io vorrei ancora fare,  poi bisogna ovviamente vedere chi mi crede e che mi dà la possibilità  di poter fare. Io ho tanta voglia e basta".
      
      Sul caso Balotelli ha espresso la sua opinione il presidente della Figc, Giancarlo Abete: "Balotelli
      

      ha detto che lascerà il campo ai prossimi buu? Sono situazioni che colpiscono profondamente e personalmente, quindi ci deve essere massimo rispetto per le sue posizioni come per quelle di chiunque altro giocatore che dovesse essere oggetto di offese di questo tipo".  In Premier League, dalla prossima stagione, i giocatori che si renderanno protagonisti di insulti a sfondo razziale o discriminatorio (religione, sesso, disabilità) verranno puniti con una squalifica minima di cinque giornate. In Italia cosa si può fare? "Il sistema sportivo ha delle regole che stiamo ulteriormente ottimizzando. La Uefa si è fatta promotrice di questa situazione nel comitato esecutivo in Bulgaria e quindi come tale noi rafforzeremo una sistema di norme che sia in qualche modo di contrasto a questo soggetti. Penso che le riflessioni di ieri da parte del presidente Platini siano state importanti ed illuminanti".
      
