America's Cup, Luna Rossa in semifinale: battuti gli svedesi - Repubblica.it 

NAPOLI - Gli inglesi di J.P. Morgan hanno vinto la seconda e ultima regata di flotta della prima giornata delle World Series di Americàs Cup di vela partite oggi a Napoli. Il catamarano dello skipper Ben Aisle è partito al comando sin dall'inizio della regata, mantenendo la leadership fino al traguardo. Al secondo posto è arrivata Luna Rossa Piranha, che ha preceduto i francesi di Energy Team e Team New Zealand. IL BILANCIO/La Coppa riempie gli alberghiAl quinto posto Luna Rossa Swordfish seguita nell'ordine da Oracle, Artemis, China Team e Hs Racing. "Grazie al lavoro del team - ha detto a fine regata Ben Aisle - abbiamo fatto due buone partenze che sono molto importanti specialmente in queste condizioni di vento debole". Luna Rossa Piranha si era qualificata per le semifinali del match races dopo  aver battuto nei quarti gli svedesi di Artemis White. IL FOTOREPORTAGE/In miglialia sul lungomare di NapoliA bordo del catamarano italiano Luna Rossa Swordfish è salito a bordo Mario Hübler, amministratore unico di ACN, la società che ha organizzato e gestisce l'America's Cup World Series Napoli 2013, che ha raccontato le sue emozioni: "Una   incredibile scarica di adrenalina, un'emozione fortissima. Quel che maggiormente mi ha colpito è la formidabile preparazione atletica degli equipaggi e la loro capacità di concentrazione. Per non parlare poi della naturalezza con la quale compiono in mare manovre che all'occhio del profano possono apparire spericolate fino all'incoscienza e che in realtà non solo altro che eccezionali, perfette esecuzioni dei meccanismi di tecnica e di tattica velistica che si imparano con anni di allenamenti e di gare. A bordo - ha concluso - ho cercato di dare il minore fastidio possibile all'equipaggio. All'inizio della regata mi sentivo anche un po' goffo nei movimenti, ma ho cercato di obbedire al meglio agli ordini di Checco. Tutto sommato credo di aver svolto bene il mio ruolo di zavorra"."LOUIS VITTON CUP A NAPOLI? PERCHE' NO" - Christine Bélanger, meglio nota come 'Lady Louis Vuitton Cup', direttrice Eventi Corporate Louis Vuitton, ha promosso la città di Napoli, che sta ospitando le World Series di America's Cup: "Penso che questa sia una città sia adattissima a ospitare la Louis Vuitton Cup. Ha un grandissimo potenziale, è all'altezza di accogliere e ospitare eventi internazionali di una certa portata, allo stesso modo di altre capitali del mondo".L'INTERVISTA/De Angelis e Luna Rossa"Tutti i team, tutti noi, siamo stati contentissimi di tornare a Napoli - ha aggiunto -. Il lavoro che è stato realizzato dall'organizzazione di Coppa America per il 2013 è grandioso, a partire dal Village allestito in prossimità del mare. Penso che per il pubblico non possa esserci niente di meglio. Napoli è un'arena naturale per gli avvenimenti della vela. Personalmente la adoro, sono venuta qui più volte. È una città di sole, con dei colori bellissimi  e con il golfo che incanta chiunque. Da anni si occupa di organizzare gli eventi legati alla competizione della Louis Vuitton Cup. Con la sua esperienza e il suo intuito, pensa che Napoli possa essere il palcoscenico di eventi internazionali".MADDALONI: "AMERICA'S CUP EVENTO TRAINO PER L'ECONOMIA LOCALE" - "Le cifre che accompagnano questa lunga settimana di regate qui a Napoli sono un segnale incoraggiante per la prossima stagione turistica: puntiamo a un effetto traino sull'economia locale. E' questo il senso della partecipazione del nostro Ente all'Acn, la società di scopo nata per l'evento velico e che, su nostro impulso, ha modificato il suo oggetto sociale per diventare punto di riferimento dei grandi eventi che la città ospiterà". Lo ha detto Maurizio Maddaloni, presidente della Camera di commercio di Napoli, nel corso della visita al Village Ospitalità allestito sul Lungomare in occasione delle regate dell'Americàs Cup, in svolgimento da oggi fino a domenica prossima.IL CASO/Coppa America blindata"Il nostro impegno, anche economico, dovrà rappresentare - ha aggiunto il numero uno dell'ente camerale partenopeo - un moltiplicatore di opportunità nel tempo per il sistema imprenditoriale ed economico. Ciò dovrà significare maggiori entrate per gli operatori commerciali, per il turismo e per l'indotto in generale". 
                
 