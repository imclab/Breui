Milan, Balotelli tra i 100 grandi secondo 'Time' Prandelli: "Ora avrà più responsabilità" - Repubblica.it 

ROMA - Mario Balotelli è stato inserito dal settimanale 'Time' nella classifica dei 100 personaggi più influenti al mondo. Il ct della Nazionale, Cesare Prandelli, ha commentato così la notizia: "Ho letto anche io, la reazione sua è stata quella di chiamare la mamma e questo è già un segnale molto, molto positivo. Coinvolgere i familiari è un premio bellissimo, e adesso avrà anche un pò più di responsabilità. Merito mio? No, assolutamente", ha detto l'ex tecnico della Fiorentina, che ha sempre dato fiducia a 'Super Mario'.Intervenuto alla presentazione del Report Calcio 2013, Prandelli ha poi detto la sua su Buffon, autore di una prestazione negativa contro il Bayern Monaco e beccato dal presidente onorario dei bavaresi Franz Beckenbauer, che gli ha dato del 'pensionato': "Gigi ha risposto benissimo, con grande equilibrio ed ironia ("non posso dargli torto", le parole del portiere bianconero, ndr). E poi i pensionati sono persone sagge. Al di là delle battute, dimostrerà la sua maturità con una reazione sul campo".Il ct è ancora ottimista sulle possibilità della Juventus di ribaltare lo 0-2 subito all'andata dai tedeschi: "Secondo me la qualificazione è possibile. Penso che sia una partita ancora aperta, molto aperta".  

 