Inghilterra: Manchester City blinda il secondo posto, Tottenham aggancia il Chelsea - Repubblica.it 

LONDRA - Il Manchester City blinda il secondo posto in Premier League. I Citizens, che lunedì scorso hanno perso il titolo conquistato lo scorso anno e ora rimasto sempre a Manchester ma passato sulla sponda United, hanno battuto il West Ham 2-1: la formazione allenata da Roberto Mancini si è imposta con le reti di Sergio Aguero (28') e Yaya Tourè (83'), londinesi a segno con Andy Carroll (92'). Il City ha 71 punti, il West Ham è fermo a metà classifica a quota 42. Un autogol di Boyce all'89' consente invece al Tottenham di pareggiare sul campo del Wigan e di rimanere ancora in corsa per la Champions League. Finisce 2-2, Spurs in vantaggio al 9' con Bale, all'11' l'1-1 di Boyce, quindi padroni di casa avanti al 49' con McManaman e all'89' il definitivo 2-2 che sa di condanna per i Latics e permette alla squadra di Villas-Boas di agganciare al quarto posto il Chelsea, che domenica ospita lo Swansea. Vittorie di misura per Everton (1-0 al Fulham, gol di Pienaar) e Stoke (1-0 al Norwich, gol di Adam), mentre il Southampton crolla in casa con il West Bromwich che passa 3-0 (reti di Fortune, Lukaku e Long) al termine di una gara con tre espulsi (2 per i padroni di casa uno per gli ospiti). Il Liverpool dilaga 6-0 a Newcastle: a segno anche l'ex giallorosso Borini.RISULTATI 35esima GIORNATASABATOManchester City - West Ham 2-1 Everton - Fulham 1-0 Southampton - West Bromwich 0-3 Stoke City - Norwich City 1-0 Wigan - Tottenham 2-2 Newcastle - Liverpool 0-6DOMENICAReading   - Queens Park R. ore 14.30Chelsea - Swansea City ore 16 Arsenal - Manchester Utd    ore 17LUNEDI'Aston Villa - Sunderland ore 21 
                
 