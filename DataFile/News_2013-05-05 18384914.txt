Germania, Dortmund-Bayern 1-1 nell'antipasto di Champions - Repubblica.it
      
      Le due squadre, che si giocheranno la coppa il 25 maggio a Londra, in formazioni rimaneggiate. Non sono mancati però momenti di nervosismo: nella ripresa espulso Rafinha. Le reti nel primo tempo: a Grosskreutz replica Mario Gomez
      
     


       DORTMUND -
      
      Finisce 1-1 la prova generale della finale di Champions League, che andrà in scena a Wembley il 25 maggio, tra Borussia Dortmund e Bayern Monaco. Nel big match della 32esima giornata comunque i rispettivi tecnici si sono nascosti, mandando in campo parecchjie seconde linee che però, a tratti, hanno dato vita ad un in incontro spigoloso.
      
      Il Borussia è andato in vantaggio all'11' con Kevin Grosskreutz, abile nel mettere in rete al volo di piatto destro un cross proveniente dal versante opposto. Il Bayern, che ha già vinto il campionato, ha pareggiato al 23' con Mario Gomez, con un preciso colpo di testa ravvicinato a difesa giallonera abbastanza distratta.
      
      Nella ripresa, che il Bayern ha chiuso in 10 per l'espulsione di Rafinha, i gialloneri hanno avuto l'opportunità di riportarsi in vantaggio ma Robert Lewandowski ha fallito al 60' il penalty assegnato per un sospetto fallo di mano di Jerome Boateng: Manuel Neuer ha respinto la conclusione dell'attaccante polacco tuffandosi sulla propria sinistra. Il pareggio consente al Bayern Monaco di salire a 85 punti e di rimanere a +20 sul Borussia, secondo a quota 65.
      
       RISULTATI 32^ GIORNATA
       
       VENERDI'
      

      Monchengladbach       - Schalke                  0-1
      
       SABATO
      

      Eintracht Francoforte - Fortuna Dusseldorf       3-1
      
      Hannover              - Mainz                    2-2
      
      Norimberga            - Bayer Leverkusen         0-2
      
      Stoccarda             - Greuther Furth           0-2
      
      Werder
      

      Brema          - Hoffenheim               2-2
      
      Borussia Dortmund     - Bayern Monaco            1-1
      
       DOMENICA
      

      Friburgo              - Augsburg              ore 15.30
      
      Amburgo               - Wolfsburg             ore 18.30
      
