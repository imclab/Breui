Real Madrid, la stampa spagnola crede nella rimonta: "Operazione 3-0" - Repubblica.it 

MADRID - La doppia batosta rimediata in Champions non ha scoraggiato la stampa spagnola che, all'indomani del 4-1 rimediato dal Real Madrid in casa del Borussia Dortmund, pensa già alla clamorosa "remuntada". Il bomber polacco Robert Lewandowski, autore di tutte e quattro le reti, si trasforma, sulla prima pagina di 'Marca', in 'Palizowski'. "Il Dortmund di Klopp annienta il Real Madrid con quattro gol di un Lewandowski stellare", si legge sul quotidiano sportivo spagnolo. Che, per sperare ancora nel "sogno della remuntada", si affida al 'verbò dello Special One: "Il 4-1 è rimontabile, ha vinto la squadra migliore, dal punto individuale e collettivo".OPERAZIONE REMUNTADA - Più ottimismo in 'As', che titola: "Operazione tre a zero". E poi cita ancora l'ex tecnico dell'Inter: "Si', questo risultato è rimontabile. Bisogna morire sul campo, niente è impossibile. Se il Borussia ci deve eliminare, che soffra". Il quotidiano catalano Sport 'sbattè in prima la foto delle quattro dita che Lewandowski rivolge agli avversari: "Ne prende 4 anche il Real", il titolo a corredo. Stessa scelta per 'El Mundo Deportivo", secondo il quale quella del Real è stata "una debacle totale". Infine, recita 'El Pais': "Lewandowski entra nella memoria nera del Real". Ricordando che il polacco "è il primo giocatore che segna quattro gol in una partita di Champions". Un'impresa a tutto tondo, quella   del Dortmund, che secondo la stampa spagnola deve, però ripetersi nel ritorno per mettere definitivamente ko le ambizioni del Madrid.
                
 