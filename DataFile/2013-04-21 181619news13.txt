Spagna, vincono Real e Barcellona: distanze immutate - Repubblica.it 

MADRID - Real in salute verso l'appuntamento di Champions con il Borussia. La squadra di Mourinho, che mercoledì giocherà a Dortmund l'andata della semifinale, supera 3-1 il Betis al Bernabeu con doppietta di Ozil e in mezzo la rete di Benzema. Di Molina su rigore il gol degli andalusi. Unica nota stonata per i blancos l'infortunio di Marcelo, costretto a lasciare il campo al 15'. Il Barcellona soffre per quasi tutta la partita, poi passa all'84' grazie a Fabregas e riesce a superare 1-0 il Levante. Tra le due grandi di Spagna sono sempre 13 i punti di distacco. Nel Barcellona è tornato in campo dal 1' Eric Abidal: l'ultima volta per lui era stato il 26 febbraio 2012 contro l'Atletico Madrid. Abidal era tornato in campo lo scorso 7 aprile, entrando al 70' della gara col Maiorca al posto di Piquè. Il 33enne difensore francese, che nell'aprile dell'anno scorso era stato sottoposto a un trapianto di fegato per i problemi legati al tumore diagnosticato nel marzo 2011, era tornato fra i convocati per la partita del 30 marzo contro il Celta Viga. Nell'altro anticipo, pari tra Granada e Valladolid, con El Arabi che replica al vantaggio ospite di Ebert.RISULTATI 32^ GIORNATAVENERDI'Maiorca - Rayo Vallecano 1-1SABATOGranada - Valladolid 1-1 Real Madrid - Real Betis 3-1 Barcellona - Levante 1-0Valencia - Malaga DOMENICAGetafe - Espanyol ore 12 Deportivo La Coruna - Athletic Bilbao ore 17 Osasuna - Real Sociedad ore 19 Siviglia - Atletico Madrid   ore 21LUNEDI'Celta de Vigo - Saragozza ore 22 
                
 