  
 
  Normal
  0
  14
  
 
  Parma, Donadoni: “Inter in difficoltà? Pensiamo a noi”     - Repubblica.it 

[if gte mso 9]><xml>
 
  Normal
  0
  14
  
 
</xml><![endif]PARMA – Alla vigilia dell’anticipo contro l’Inter, la priorità di Roberto Donadoni è mantenere la concentrazione dei giocatori del Parma sulla propria situazione, senza lasciarsi distrarre dal momento di difficoltà dei nerazzurri. I crociati, infatti, vengono dal pesante ko contro l’Udinese e non possono sottovalutare l’undici di Stramaccioni: "Tutto quel che è stato fatto una settimana fa è stato commentato e valutato, a partire dall'atteggiamento e dalla convinzione che bisogna mettere in campo – spiega l’allenatore ducale - ci può stare di subire un gol, ma la reazione deve essere differente, visto che poi abbiamo continuato a far giocare l'Udinese come voleva. È stato questo l'aspetto più negativo".  “NON CONFIDIAMO NELLE DIFFICOLTA’ DELL’INTER” - "A Milano avremo di fronte una squadra vogliosa di riscatto, quindi un grande avversario anche dal punto di vista delle motivazioni – ricorda Donadoni - pensare di approfittare dei loro mali? Ragionare in questi termini è sbagliato, è da perdenti e da chi non è convinto di ciò che può fare. Dobbiamo lavorare sulle nostre qualità e non sperare che l'avversario, per proprie difficoltà, sia più abbordabile. Non so che partita faranno loro. So solo che noi dovremmo farne una di spessore e non concedere all'avversario di   giocare ai ritmi che vuole. Non dobbiamo andare con l'idea di dire "andiamo e vediamo cosa fa l'Inter" e poi regolarci di conseguenza. Non va fatto questo sbaglio e serve grande determinazione, anche dal punto di vista atletico". “ULTIME SEI PARTITE CONTANO COME PRIME SEI” - Il Parma, ormai salvo, è anche lontano dalle posizioni che contano per l’Europa, una posizione scomoda che rischia di demotivare i giocatori: "Per me, queste ultime sei gare saranno come le prime sei – è lo spirito di Donadoni – c’è la stessa cura e attenzione, sia da parte mia che del mio staff. Voglio giocare tutte le partite di questo mese al massimo delle nostre possibilità. Per quel che riguarda i giocatori saranno certamente gare che mi faranno fare delle valutazioni e dei ragionamenti in chiave futura".  “SARA’ LA GARA DI BELFODIL? TUTTE POSSONO ESSERLO” - Per quanto riguarda i singoli, gli occhi saranno puntati soprattutto su Belfodil: "Non so se quella di San Siro sarà la sua partita, ogni gara può esserlo – risponde Donadoni - ma soprattutto per gli attaccanti, quella con l'Inter dovrà essere una partita di grande sacrificio, specialmente in fase di non possesso palla. Dovremo essere bravi a offendere e difendere insieme, al di là dei moduli. Se riusciamo in questo tipo di ragionamento anche con i centrocampisti e i difensori, la prestazione sarà sicuramente determinata e convinta, sia a livello individuale che di gruppo".
                
 