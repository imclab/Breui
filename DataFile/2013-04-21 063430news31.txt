MotoGp, libere Austin: Marquez vola, Rossi in ritardo - Repubblica.it 

AUSTIN (Texas) - Lo spagnolo Marc Marquez (Honda) è stato il più veloce nel primo turno di prove libere del GP of The Americas, seconda prova del motomondiale in programma domenica. Il campione della Moto2 ha fatto segnare il miglior tempo in 2.08.756 precedendo il campione del mondo della MotoGP in caric, Jorge Lorenzo (Yamaha), staccato di 253 millesimi (2'09"009). Terzo l'altro spagnolo della Honda Dani Pedrosa che accusa però un ritardo nei confronti del compagno di squadra di oltre un secondo e mezzo (2'10"356).Bene Andrea Dovizioso con la Ducati che termina la prima sessione di libere con il quarto tempo davanti al compagno di squadra Nicky Hayden (Ducati), quinto. Solo sesto Valentino Rossi (Yamaha) in 2'10"828, in ritardo da Marquez di 2,072s. Sfiora i dieci Claudio Corti (FTR-Kawasaki), 11/o davanti all'inglese Bradley Smith (Yamaha) e al texano Colin Edwards (FTR-Kawasaki). Più indietro Andrea Iannone con la Ducati privata del Team Pramac. Il pilota di Vasto ha chiuso queste libere con il 18/o tempo a 6,1s da Marquez, poi Danilo Petrucci (Ioda-Suter-BMW) con il 19/o crono.  

 