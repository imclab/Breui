Rugby, Sei Nazioni 2014: subito l'esame Galles per gli l'Italia - Repubblica.it 

DUBLINO - Comincerà dal Millennium Stadium di Cardiff, tana del XV gallese vincitore delle ultime due edizioni, l'avventura dell'Italrugby nel Sei Nazioni 2014, sabato 1° febbraio; nello stesso giorno, Francia e Inghilterra si affronteranno allo Stade de France. La notizia arriva da Dublino, dove sono stati ufficializzati i calendari del Torneo 2014 e di quello del 2015. Nella prossima edizione, gli Azzurri di Brunel saranno impegnati in due trasferte consecutive all'esordio, visto che, dopo Cardiff, raggiungeranno lo Stade de France domenica 9 febbraio, per difendere il trofeo Garibaldi conquistato due mesi fa.IN CASA CONTRO SCOZIA E INGHILTERRA - L'esordio casalingo, allo Stadio Olimpico, è fissato per sabato 21 febbraio alle 14.30, quando sarà la Scozia a vedersela con il XV azzurro. Sabato 8 marzo, l'Italrugby giocherà all'Aviva Stadium di Dublino, contro l'Irlanda, per poi rientrare nel Bel Paese per il gran finale: sabato 15 marzo, sul prato dell'Olimpico, arriverà l'Inghilterra.2015, TRE MATCH INTERNI - Nel 2015, anno del Mondiale in terra d'Inghilterra, gli azzurri giocheranno tre incontri interni su cinque: si comincia sabato 7 febbraio all'Olimpico, contro l'Irlanda - inserita insieme alla Francia nel girone degli Azzurri ai Mondiali - per proseguire una settimana dopo a Twickenham, casa dell'Inghilterra. Il terzo turno, sabato 28 febbraio, porterà l'Italrugby in Scozia, a Murrayfield, prima di due incontri consecutivi in casa, nel mese di marzo:   all'Olimpico arriverà prima la Francia, domenica 15, e poi il Galles, sabato 21.
                
 