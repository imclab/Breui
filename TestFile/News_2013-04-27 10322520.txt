Pubblicità, Twitter sbarca in tv: alleanza chiave con i big del settore - Repubblica.it ROMA -  Dopo la radio, annusa la tv. Twitter, il microblog del momento, che qualche giorno fa aveva lanciato il suo servizio "Music", ha firmato un'alleanza da centinaia di migliaia di dollari con una delle maggiori società di inserzioni pubblicitarie. E' un passo storico quello del social network nel tradizionale settore televisivo, che testimonia di un cambiamento di abitudini degli utenti tv: il Financial Times, nel dare la notizia dell'accordo, annota come stiano aumentando la persone che restano connesse ai social netwrk, mediante i vari dispositivi mobili che lo consentono, mentre guardano programmi televisivi.Twitter ha così creato una partnership con la Starcom Mediavest Group, i cui clienti - che inclucono giganti dei prodotti di massa come Procter & Gamble, Walmart, Microsoft e Coca-Cola - avranno un accesso preferenziale agli spazi pubblicitari su twitter, ma anche sui dati e ricerche fornite dal social network.Il tutto accade a poche settimane dalle aste con cui le maggiori reti televisive statunitensi metteranno a disposizione circa i tre quarti i dei loro spazi pubblicitari. La mossa di Twitter, scrive il Financial Times, creerà pressioni affinché amplino l'offerta di sistemi digitali integrati.   