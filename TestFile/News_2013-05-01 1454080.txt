Iraq, triplo attentato: almeno 12 morti. Colpita anche milizia anti al Qaeda - Repubblica.it BAGHDAD - Almeno tre autobombe sono esplose oggi in Iraq, in quello che sembra un attacco coordinato: il primo, a Huaasinya, un sobborgo di Baghdad, ha ucciso quattro civili e ferito altre 12 persone; il secondo, vicino a Falluja, ha colpito un gruppo di combattenti sunniti anti al Qaeda, in fila per ricevere il salario, uccidendone tre, oltre a un civile. Ferite 15 persone.Bersaglio del terzo attacco è stato invece un convoglio di polizia federale a Baiji, a nord di Baghdad: gli agenti rimasti uccisi sono almeno quattro.Il gruppo di combattenti, noto come Sahwa, è composto da sunniti che si sono uniti all'esercito statunitense per combattere al Qaeda e quindi sono visti come traditori dagli islamisti. Ad aprile in Iraq c'è stato un picco di violenze, con 402 morti contro i 254 del mese precedente.  