Amazon aumenta le commissioni: venditori in rivolta: "Guadagni azzerati" - Repubblica.it VENDITORI di mezzo mondo sul piede di guerra con Amazon. La multinazionale americana, partita con i libri ma che da anni ha allargato l'attività a innumerevoli beni di consumo, era recentemente riuscito a superare Ebay nelle preferenze dei rivenditori. Ma ora li punisce con una pesantissima stangata sulle commissioni: in alcuni casi aumentate del 70 per cento. Come ad esempio le spese che si vedono imporre gli inserzionisti sul portale inglese della multinazionale, passate dal 7 per cento al 12 per cento.  E su alcuni settori specifici le commissioni e i loro aumenti sono ancora più elevati: coloro che vendono parti e componentistica per l'auto se le vedranno alzare dal 12 al 15 per cento.  In particolare i rincari penalizzerebbero più pesantemente coloro che  vendono prodotti con prezzi inferiori ai 25 dollari, prosegue il  quotidiano. "Se vendi beni con prezzi in questa fascia, su Amazon non ci  farai gli stessi profitti che ci fai su Ebay", afferma un operatore  commerciale citato dall'Indipendent.Ma ora Amazon rischia una ribellione: se il suo regolamento prevede che i rivenditori non possano operare tramite altri canali simili, diversi sostengono che con questi rincari non potranno esimersi dal farlo. Una polemica che si somma, in inghilterra, a quella sulle minitasse pagate dalle multinazionali. Che spesso stabiliscono sedi legali in paesi con fiscalità di vantaggio sebbene realizzino la maggior parte del fatturato altrove.  Nell'ultimo trimestre fiscale, Amazon ha visto il fatturato crescere a   due cifre toccando quota 21,27 miliardi di dollari. In UK, il gruppo ha registrato ricavi per 3,35 miliardi di sterline, ma ha riferito di spese per tasse per 1,8 milioni. Una petizione affinché il gruppo paghi delle tasse "eque" è stata già firmata da 100.000 persone.Goodreads. Intanto Amazon ha acquistato Goodreads, una rete sociale a tema letterario, 16 milioni di utenti nel mondo, una community molto attiva ma finora indipendente. L'acquisto di Amazon stringerà probabilmente i rapporti con il settore distributivo dell'azienda di Bezos. 