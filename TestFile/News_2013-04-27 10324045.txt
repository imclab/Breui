Wifi in hotel, Italia penultima: da noi si paga spesso. E troppo - Repubblica.it NON è il 100%, ma il 67 sì. Questa è la percentuale degli hotel che in Europa offrono la connettità wifi gratuita ai loro ospiti. In Italia, alla cifra vanno tolti circa 14 punti percentuali: a offrire il wifi gratis è appena il 53% delle strutture. Nelle altre si paga, salato. Sempre che il servizio sia disponibile. WIFI IN HOTEL: LE CLASSIFICHEI dati sono forniti da Hrs, portale europeo dedicato ai viaggi d'affari. E nella classifica stilata dal servizio, l'Italia è al penultimo posto, sopra al Portogallo. La percentuale di hotel con connettività gratuita è dell'84,70%.  A fornire il servizio migliore è la Turchia con quasi l’85% degli hotel che offrono internet senza costi per l’ospite, seguita a stretto giro dalla Svezia con l’82%. Nelle prime posizioni ancora Polonia, Olanda, Norvegia e Danimarca. Prima di arrivare all'Italia bisogna scorrere 19 posizioni in classifica. Va tenuto presente che nei paesi posizionati più in alto, il mercato alberghiero è in grande crescita, e le strutture nascono già attrezzate. Dopo l'Italia, solo il Portogallo: “Internet senza costi è un servizio sempre più richiesto da parte degli ospiti degli hotel. E’ impossibile prevedere un futuro con smartphone e tablet senza che venga fornita gratuitamente una connessione wireless ad internet”, dice Angelo Panzariello,   Head of Hotel Solutions di HRS Italia.La tariffazione media dove la navigazione è a pagamento è di 2.89 euro, mentre in Italia si arriva a un costo medio orario di 3,48€. Non caro in assoluto e non tanto sopra la media, ma oneroso se si pensa alla diffusione delle connessioni gratuite. E rapportato a strutture sotto le 5 stelle. In queste ultime, si può arrivare anche a 7,84 euro all'ora, con punte (incomprensibili) di 30 euro. 