I siti porno: "Non facciamo spam: virus e malware non provengono da noi" - Repubblica.it MALATTIE informatiche da siti non protetti? No, dicono Pornhub e xHamster, due tra le principali destinazioni per chi cerca sesso in Rete. Che replicano dopo le accuse di Conrad Longmore, che dall'analisi di dati incrociati tra Google e Alexa, ha accusato i siti porno di essere ricettacoli di virus e malware pericolosi per i computer e per i dati degli utenti. In passato, ammettono i siti, c'è stato qualche problema. Ma ora la navigazione è sicura e al massimo gli utenti possono trovarsi di fronte a qualche video non di loro particolare gradimento.Dice l'analista: "Qualche tempo fa un utente di xvideos.com aveva il 20% di rischio di entrare in contatto com minacce informatiche, ma ora che il sito è stato bonificato, non ci sono apparenti rischi. Eppure chi naviga su xhamster.com ha il 42% di possibilità di scaricareun malware, mentre su pornhub.com (host del celebre Youporn, ndr) c'è il 53%. La minaccia più bassa è su tube8.com, con il 14%, e youjizz.com con il 2%". Numeri che fanno riflettere. I siti hard si difendono, ammettendo di aver avuto guai con i virus in passato, a causa di partner pubblicitari "infetti", soprattutto per quanto riguarda Xhamster: "Ci sono stati dei problemi, ma ora abbiamo un sistema di verifica delle inserzioni per cui i link ai siti che compaiono sul nostro portale sono da ritenersi sicuri". Ma nel mondo del porno online non tutto è quello che sembra e un link in apparenza "pulito" potrebbe in realtà nascondere insidie,   perché dirottato su altri spazi. A Pornhub fanno altri numeri: "Il rischio da noi è dello 0,003%, su un traffico immenso". Ovvero secondo la proprietà, anche meno che navigando per la Rete "non hard". Ma la soluzione per chi naviga è sempre mantenere i borwser e i sistemi di protezione aggiornati.   